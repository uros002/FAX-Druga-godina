// Napisati konkurentni program koji simulira menjanje kapaciteta raspoložive memorije pri izvršavanju nekog programa (uvođenjem virtuelne memorije).
// Program je predstavljen klasom Program. Konstruktoru klase prosleđuje se ukupni kapacitet RAM memorije. Nit predstavljena datom funkcijom "izvrsavanje" izvršava listu naredbi programa pozivom metode izvrsi_naredbu() klase Program. Metoda izvrsi_naredbu() izvršava prosleđenu naredbu. Moguće naredbe su:
// - malloc(X) - zauzima se X količina memorije i
// - repeat[N]malloc(X) - N puta se zauzima količina memorije X
//
// Pri zauzimanju memorije, pokušava se zauzeti RAM memorija. Ukoliko nema dovoljno RAM memorije, vrši se zauzimanje virtuelne memorije. U ovoj simulaciji kapacitet virtuelne memorije je neograničen.
//
// Za zauzimanje virtuelne memorije zadužen je operativni sistem predstavljen posebnom niti koja izvršava datu funkciju "os". Funkcija "os" poziva metodu zauzmi_virtuelnu_memoriju() klase program. Nit vrši zauzimanje virtuelne memorije onda kada dobije zahtev od niti koja vrši izvršavanje naredbi programa. Kao rezultat, metoda zauzmi_virtuelnu_memoriju() vraća podatak koliko je ukupno virtuelne memorije trenutno zauzeto.
//
// Bilo kakav pristup memoriji (i RAM i virtuelnoj) je ekskluzivan - u jednom trenutku samo jedna naredba može zauzimati memoriju i dok operativni sistem zauzima virtuelnu memoriju, nije moguć pristup bilo kojoj memoriji.
//
